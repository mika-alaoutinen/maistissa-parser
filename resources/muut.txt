VIINI: Unelma, jälkiruokaviini
Päivämäärä: 27.7.2019
Maa: Suomi 
Hinta: 13 € (0.75 l)
Kuvaus: Makea, mansikkainen, karviaismarjainen, hilloinen
SopiiNautittavaksi: sellaisenaan, makeat jälkiruoat, kovat aromikkaat juustot
url: https://alahovi.com/products/category/tilaviinit/
ArvosteluMika: Viinissä on makeahko ja kevyen mansikkainen ja raparperinen tuoksu. Ensimaku on makea, vähähappoinen ja hiukan kirpeä. Päällimmäinen maku on mansikka, minkä lisäksi viinissä on selkeä karviaisen maku. Karviainen tuo viiniin miellyttävää hapokkuutta ja särmää, kun taas mansikkaisuus antaa sille miellyttävän makean ja hennon pohjan. Viinissä ei ole käytännössä lainkaan hapokkuutta, vaan sen suutuntuma on mehumainen. Viini jättää miedon karviaismaisen jälkimaun. Kokonaisuutena oikein miellyttävä jälkiruokaviini, joka maistuu hyvin paljaaltaan mutta toimisi varmasti hyvin myös vaikkapa jonkin leivonnaisen kumppanina.
ArvosteluSalla: Viinissä on erittäin miellyttävä, makean mansikkahilloinen mutta kuitenkin raikas tuoksu. Myöskin maku on makea ja mansikkainen muttei yhtä hilloinen kuin tuoksu, ja karviainen tuo siihen oman säväyksensä; kokonaisuus on mukavan kepeä ja kesäinen. Viini ei kuitenkaan ole liian imelä, vaan siinä on myös sopivasti happamuutta. Viini toimii erinomaisesti sellaisenaan juotuna, mutta se käy varmasti hyvin myös etenkin marjaisten jälkiruokien ja miksei toki suositeltujen juustojenkin kanssa. Kaiken kaikkiaan todella miellyttävä, hyvän mielen viini.
Arvosana: 4 M 4.5 S
