VIINI: Amalía Brut
Päivämäärä: 07.05.2016
Maa: Espanja
Hinta: 7.98 € (0.75 l)
Kuvaus: Erittäin kuiva, keskihapokas, päärynäinen, persikkainen, kypsän sitruksinen, kevyen mausteinen
SopiiNautittavaksi: seurustelujuomana, pikkusuolaiset, salaatit ja kasvisruoka, kana ja kalkkuna
url: http://www.alko.fi/tuotteet/53597/ 
ArvosteluSalla: Muutaman lasillisen jälkeen voin todeta, että kyseessä on erittäin tasaisen, hienostuneen ja yllättävän kepeän makuinen kuohuviini. Etukäteen maininta ”erittäin kuiva” hieman hirvitti, mutta viini maistuukin oikein miellyttävältä. Hedelmäisyys tuntuu enemmän viinin tuoksussa kuin itse maussa; sen sijaan maussa nousee esiin heikko mausteisuus. Viini sopii yllättävän hyvin ihan seurustelujuomaksi, mutta nauttisin kuitenkin mieluiten sen kanssa jotain kevyttä syötävää. Esimerkiksi kanasalaatti voisi olla aika bueno.
Arvosana: 4 S

VIINI: Castellblanc Rosado Medium Dry
Päivämäärä: 2.3.2017
Maa: Espanja
Hinta: 9.70 € (0.75 l)
Kuvaus: Puolimakea, keskihapokas, punamarjainen, kirsikkainen, mausteinen, rosee
SopiiNautittavaksi: seurustelujuomana, noutopöytä, makea jälkiruoka, marjat ja hedelmät
url: https://www.alko.fi/tuotteet/28017/
ArvosteluMika: Tuoksussa on kuivahkoa ja hapokasta mansikkaa. Ensimaku on mieto ja pehmeän mansikkainen sekä puolikuiva. Jälkimaussa nousee esiin enemmän kirpakkuutta ja hapokkuutta, mutta toisaalta myös makeus syvenee hiukan. Viini on miellyttävä mutta ei kovinkaan mieleenpainuva.
ArvosteluSalla: Ensivaikutelma on tasainen ja miellyttävä. Maussa tuntuu heikosti kirpakka punaherukkaisuus, mutta kaiken kaikkiaan maku on melko mieto. Kokonaisuutena viini on kuitenkin hyvin miellyttävä.
Arvosana: 3 M 3.5 S


VIINI: De Vergy My Rosé Oce Edition Demi-Sec
Päivämäärä: 18.4.2019
Maa: Ranska
Hinta: 11.28 € (0.75 l)
Kuvaus: Puolimakea, hapokas, sitruksinen, villivadelmainen, mansikkainen, kevyen yrttinen, rosee
SopiiNautittavaksi: seurustelujuomana, suklaaherkut, makea jälkiruoka, marjat ja hedelmät 
url: https://www.alko.fi/tuotteet/915127/
ArvosteluMika: Viinissä on lempeän mansikkainen ja hivenen kirpakka tuoksu. Maku on makeahko, muttei kuitenkaan liian makea, ja hivenen hapokas. Maku on pehmeä ja suoraviivainen. Oikein helposti juotava ja neutraalin miellyttävä kuohari, joskaan ei erityisen jännittävä. Varma perusvalinta.
ArvosteluSalla: Raikas ja marjaisa tuoksu, jossa on myös mineraalisuutta. Maku on pehmeä ja makeahko, mutta siinä on myös sitrusten raikkautta ja hapokkuutta. Tasainen ja miellyttävä kokonaisuus.
Arvosana: 3.25 M 4 S


VIINI: Fresita
Päivämäärä: 6.7.2018
Maa: Chile
Hinta: 10.59 € (0.75 l)
Kuvaus: Makea, vähän hapokas, mansikkainen, sitruksinen, punainen, samea
SopiiNautittavaksi: makea jälkiruoka, seurustelujuomana, aperitiivi
url: https://www.alko.fi/tuotteet/63967/
ArvosteluMika: Viinin tuoksu on makean mansikkainen ja miellyttävän kirpakka. Mansikan lisäksi olen tunnistavani raparperia. Ensivaikutelma on melko tasainen, pirskahteleva ja hennon mansikkainen. Viiniin kehittyy ensimaun jälkeen yllättäen lisää makeutta ja myös mansikkaisuus korostuu jälkimakua kohden. Makeudestaan ja vähäisestä alkoholistaan huolimatta viini ei ole liian pliisu, vaan siinä on jonkin verran kirpakkuutta ja hapokkuutta antamaan sille paljon tarvittua särmää. Kokonaisuutena miellyttävä ja erittäin helposti juotava kuohari, joka maistuu varmasti kaikille vauvasta vaariin.
ArvosteluSalla: Tuoksu on erittäin makean mansikkainen, kuten makukin. Maussa tuntuu kuitenkin myös mukavaa kirpakkuutta, eikä viini ole ollenkaan liian mehu- tai limonadimainen. Kesäjuomien klassikko.
Arvosana: 4 M 4.5 S

VIINI: Henkell Trocken Sekt Dry
Päivämäärä: 12.03.2017
Maa: Saksa
Hinta: 9.99 € (0.75 l)
Kuvaus: Puolikuiva, keskihapokas, makean hedelmäinen, kevyen banaaninen, vivahteikas
SopiiNautittavaksi: seurustelujuomana, kana ja kalkkuna, itämainen ruoka, marjat ja hedelmät
url: https://www.alko.fi/tuotteet/008941/
ArvosteluMika: Mieto, hieman happamahko ja sitruksinen tuoksu. Ensituntumalta viini on tasainen, happamahko, puolikuiva ja aavistuksen verran makea. Miellyttävä mutta hyvin yksiulotteinen viini. Erittäin keskiverto kokonaisuus.
ArvosteluSalla: Mieto ja makeahko hedelmäinen tuoksu. Maku on kepeä, tasainen ja miellyttävä. Viini ei herätä suuria tunteita tai ajatuksia.
Arvosana: 2.5 M 3.5 S

VIINI: Jaume Serra Oodi Vapaudelle Cava Semi Seco
Päivämäärä: 30.4.2017
Maa: Espanja
Hinta: 8.29 € (0.75 l)
Kuvaus: Puolimakea, keskihapokas, sitruksinen, persikkainen, kevyen passionhedelmäinen, hennon yrttinen
SopiiNautittavaksi: seurustelujuomana, salaatit ja kasvisruoka, kana ja kalkkuna, itämainen ruoka
url: https://www.alko.fi/tuotteet/00787/
ArvosteluMika: Viinissä on kirpakka, mineraalinen, hieman makea ja omenainen tuoksu. Viinin ensimaku on melko hapokas, jonkin verran mineraalinen mutta kuitenkin pehmeä. Jälkimaku on puolikuiva mutta kepeä ja aavistuksen sitruunainen. Maussa on mietoa hedelmäisyyttä, mutta viini on enemmän kuiva kuin makea. Varsin tasainen ja miellyttävä kokonaisuus.
ArvosteluSalla: Makeahko, kevyen hedelmäinen tuoksu. Maku on melko tasainen, ja siinä on trooppista hedelmäisyyttä. Jälkimaussa esiin nousee myös kirpakkuutta. Tasapainoinen ja miellyttävä kokonaisuus.
Arvosana: 4 M S

VIINI: J.P. Chenet Rosé Demi-Sec
Päivämäärä: 18.04.2015
Maa: Ranska
Hinta: 7.85 € (0.75 l)
Kuvaus: Puolikuiva, keskihapokas, metsämansikkainen, vadelmainen, kevyen sitruksinen
SopiiNautittavaksi: seurustelujuomana, makea jälkiruoka, itämainen ruoka, salaatit ja kasvisruoka
url: http://www.alko.fi/tuotteet/21767/ 
ArvosteluMika: Alussa maistuu hennon hapokkaalta, mutta happoisuus tasaantuu nopeasti. Varsin miedon ja tasaisen makuinen, maistuu kevyen mansikkaiselta. Hapokkuus tulee uudestaan esiin jälkimakuna mutta myös varsin kevyesti. Viinistä jää vaikutelmana lähinnä vain hento hapokkuus. Maku on hyvin mieto.
ArvosteluSalla: Väri on hailakan persikkaisen vaaleanpunainen. Pehmeän marjainen ja kesäinen maku.
Arvosana: 3.25 M 3.75 S

VIINI: Love Organic Spumante Dry
Päivämäärä: 16.3.2019
Maa: Italia
Hinta: 12.98 € (0.75 l)
Kuvaus: Puolikuiva, hapokas, punaomenainen, sitrusmarmeladinen, päärynäinen, hennon paahteinen
SopiiNautittavaksi: aperitiivi, äyräiset, seurustelujuomana, pikkusuolaiset
url: https://www.alko.fi/tuotteet/940117/ 
ArvosteluMika: Ensivaikutelma viinistä on melko kuiva ja aluksi suhteellisen mieto, mutta jälkimakuun kehittyy selvästi enemmän potkua; jälkimaku on kohtuullisen mineraalinen ja paahteinen, kuten viinin kuvaus lupaa. Mineraalisuuden ja hapokkuuden lisäksi viinistä nousee lähinnä esiin kevyt omenaisuus. Kokonaisuutena varsin neutraali kuohuviini. Nauttisin tätä todennäköisesti mieluiten paljaaltaan, sillä ainakin makeiden jälkiruokien kumppaniksi tämä on kenties turhan kuiva ja mineraalinen.
ArvosteluSalla: Hyvin mieto, raikas tuoksu. Maku on melko tasainen eikä liian hapokas, ja siinä on myös hentoa kirpeyttä. Mielestäni viini on aika keskiverto kuohuviini eikä herätä suuria tunteita; toisaalta se on helpommin juotava kuin useimmat kuohuviinit.
Arvosana: 3 M S


VIINI: Perisecco Limone Spritz
Päivämäärä: 16.6.2014
Maa: Saksa
Hinta: 7.79 € (0.75 l)
Kuvaus: Makea, hapokas, pirskahteleva, runsaan sitruksinen, kevyen sitruunankuorinen, raikas, keltainen, samea
SopiiNautittavaksi: seurustelujuomana, makea jälkiruoka
url: http://www.alko.fi/tuotteet/606717/ 
ArvosteluMika: Tuoksu on sitruunasen hapokas, lähinnä jaffainen. Maistuu lähinnä sitruunalonkerolta, joskaan ei ole hirveän vahvan makuinen. Ei juuri alkoholia. Miellyttävän kevyt kesäjuoma, mutta ei tätä viiniksi tunnista. Ei ole hintansa väärti. Ei alkoholia, ei pärinää.
ArvosteluSalla: Väri on pirtsakka, ja juoma näyttää limpparilta. Limpparimaisuus on havaittavissa myös tuoksussa ja maussa. Sitruunainen ja lonkeromainen maku. Maistuu varmasti parhaiten teineille.
Arvosana: 0 M 0 S


VIINI: Secret Garden Rhubarb
Päivämäärä: 23.7.2016
Maa: Saksa
Hinta: 7.20 € (0.75 l)
Kuvaus: Makea, keskihapokas, raparperinen, makean marjainen, raikas
SopiiNautittavaksi: seurustelujuomana, marjat ja hedelmät
url: http://www.alko.fi/tuotteet/637567/
ArvosteluMika: Väri on raparperinen? Tai ehkä persikkainen. Tuoksu on pirtsakan kirpeä ja marjainen, joskin siinä on myös hieman sitruunaista kirpeyttä. Ensimaku on melko makea ja miellyttävän hiilihappoinen. Jälkimaussa nousee esiin raparperinen maku, joka viipyilee suussa hyvän tovin. Viini on myös jonkin verran hapan, mikä tasapainottaa sen makeutta miellyttävästi, eikä se näin ole kokonaisuutena erityisen makea kuohuviiniksi. Kokonaisuutena miellyttävä ja hieman erikoinen kuohuviini.
ArvosteluSalla: Tuoksu on makea ja marjainen. Maku on kevyt ja miellyttävä. Viini on kokonaisuutena tasainen ja tasapainoinen. Varmasti täydellinen juoma kesäiselle piknikille.
Arvosana: 4 M S


VIINI: Winter Secco
Päivämäärä: 20.12.2014
Maa: Saksa
Hinta: 8.50 € (0.75 l)
Kuvaus: Puolimakea, hapokas, pirskahteleva, hedelmäinen, kanelinen, kevyen glögimausteinen
SopiiNautittavaksi: seurustelujuomana, makea jälkiruoka, maljakuohuviini, juustot
url: http://www.alko.fi/tuotteet/640537/
ArvosteluMika: Ensimaku on mausteinen ja kanelinen. Jälkimaku on hennon piparinen. Kokonaisuutena jokseenkin hapokas ja miedon makea. Juoma on tunnelmaltaan ehdottomasti jouluinen. Ei välttämättä erityisen helposti juotava, mutta ilman muuta mielenkiintoinen.
ArvosteluSalla: Miellyttävän mausteinen – ei liian jouluinen. Miedon glöginen. Joulumieltä nestemäisessä muodossa.
Arvosana: 3 M 4 S.
