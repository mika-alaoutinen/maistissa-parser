VIINI: Belle Blush Zinfandel Rosé 2017
Päivämäärä: 15.8.2019
Maa: Yhdysvallat
Hinta: 18.89 € (1.5 l)
Kuvaus: Puolimakea, keskihapokas, punaherukkahilloinen, mansikkainen, kypsän vadelmainen
SopiiNautittavaksi: seurustelujuomana, pikkusuolaiset, salaatit ja kasvisruoka, makea jälkiruoka
url: https://www.alko.fi/tuotteet/412658 
ArvosteluMika: Viinin tuoksu on makean mansikkainen, pehmeä ja hivenen raparperinen sekä parfyymimainen. Ensivaikutelma mausta on pehmeä, vähähappoinen ja makean mansikkainen. Maussa on myös hiven punaherukkaa, mikä tuo siihen aavistuksen verran terävyyttä, mutta kokonaisuus on silti hyvin pehmeä ja helposti juotava. Maku uhkaa jäädä jopa hieman mehumaiseksi, mutta kevyt kirpakkuus ja punaherukan lievä hapokkuus pelastavat paljon. Tämä sopisi hyvin jälkiruokaviiniksi tai kepeäksi seurustelujuomaksi, mutta ruuan kumppaniksi en tätä valitsisi. Oikein miellyttävä seurustelujuoma ja sopisi erityisen hyvin ystävänpäiväjuomaksi.
ArvosteluSalla: Tuoksu on kirpeähkön punamarjainen ja hivenen hapan. Maku taas on hyvinkin makea ja täyteläisen mansikkainen ja vadelmainen. Etenkin jälkimaussa tuntuu kuitenkin myös tuoksussakin esiintynyttä happamuutta. Kokonaisuus on pehmeä ja raikas eikä liian makea; viinistä tulee mieleen lempeä ja virkistävä kesätuuli. Erinomainen seurustelujuomana ja varmastikin myös makeiden herkkujen kanssa.
Arvosana: 4 M 4.5 S

VIINI: Beringer Zinfandel Rosé 2015
Päivämäärä: 14.2.2017
Maa: Yhdysvallat
Hinta: 9.99 € (0.75 l)
Kuvaus: Puolimakea, keskihapokas, mansikkahilloinen, kevyen vadelmainen
SopiiNautittavaksi: seurustelujuomana, kana ja kalkkuna, salaatit ja kasvisruoka, tulinen ruoka
url: https://www.alko.fi/tuotteet/412697/
ArvosteluMika: Viinissä on kirpakan makea ja raikas tuoksu. Ensituntuma mausta on pehmeä, makean mansikkainen ja vähähappoinen. Viini on mansikkakaramellinen ja kukkainen muttei kuitenkaan mehumainen; siinä on lisäksi hieman kuivuutta antamassa maulle syvyyttä. Tämä on selkeästi jälkiruoka- tai seurusteluviini. Maku on varsin tasainen ja erittäin miellyttävä.
ArvosteluSalla: Mieto, makean marjainen tuoksu, josta tulee mieleen mansikkakarkki. Ensimaku on kirpeämpi kuin tuoksu antaa olettaa. Ensimaun jälkeen tuntuu kukkaisuutta – viini on kuin kukkaan puhkeava ruusu. Poikkeuksellisen makuinen rosee, mutta ei ollenkaan huonolla tavalla. Erinomainen viini, etenkin juuri seurustelutarkoituksiin.
Arvosana: 4.5 M 4.75 S

VIINI: Beringer Zinfandel Rosé 2016
Päivämäärä: 21.4.2018
Maa: Yhdysvallat
Hinta: 9.99 € (0.75 l)
Kuvaus: Puolimakea, keskihapokas, mansikkahilloinen, kevyen vadelmainen
SopiiNautittavaksi: seurustelujuomana, kana ja kalkkuna, salaatit ja kasvisruoka, tulinen ruoka
url: https://www.alko.fi/tuotteet/412697/
ArvosteluMika: Viinin tuoksu on mansikkainen, kirpakka ja jonkin verran hapokas. Ensimaku on pehmeä, makeahko ja hyvin miellyttävä. Viinin hallitseva maku on mansikka, mutta jälkimaussa maistuu myös vadelmaa. Viinissä on tavallista vähemmän alkoholia, mikä selittää sen pehmeyden. Kokonaisuus on suoraviivainen – toisaalta miellyttävä, mutta toisaalta myös hieman tylsä. Erittäin helppo seurusteluviini, joka voisi sopia myös jälkiruokien kumppaniksi; ruokaviiniksi tästä ei luultavasti ole.
ArvosteluSalla: Raikas, makean mansikkainen tuoksu. Maku on hyvin mansikkamehumainen, mutta ei huonolla tavalla. Siinä on pehmeyttä ja makeutta mutta myös hieman kirpakkuutta. Viini on kokonaisuutena hyvin mutkaton, ja se onkin erityisen hyvä seurustelujuomana. 
Arvosana: 4 S 3.5 M

VIINI: Blossom Peony Organic Rose 2015
Päivämäärä: 4.8.2016
Maa: Italia
Hinta: 9.49 € (1 l)
Kuvaus: Kuiva, hapokas, kevyen punaherukkainen, kirsikkainen, kevyen mausteinen
SopiiNautittavaksi: seurustelujuomana, salaatit ja kasvisruoka, vähärasvainen kala, pikkusuolaiset
url: http://www.alko.fi/tuotteet/455878/
ArvosteluMika: Viini on väriltään hailakan vaaleanpunainen. Viinissä on raikas ja kirpakka tuoksu. Ensituntuma suussa on varsin kuiva, kevyen marjaisa, melko kirpakka ja keskihapokas. Maku on hyvin tasainen alusta loppuun, jälkimaku on melko mieto ja kuivan marjainen. Ei järin vivahteikas tai erityisen yllättävä viini, mutta kokonaisuutena miellyttävä, suorasukainen seurustelujuoma. Voisi toimia hyvin myös ruokaviininä.
ArvosteluSalla: Viinin tuoksussa tuntuu kirpeys, joka nousee esiin myös maussa. Maussa on vahvana myös pirteä punaherukkaisuus. Kokonaisuutena viini on tasainen ja tasapainoinen.
Arvosana: 3.5 M 4 S

VIINI: Capricorn Estates Caberner Sauvignon Rosé 2015
Päivämäärä: 12.2.2016
Maa: Chile
Hinta: 34.90 € (3 l)
Kuvaus: Kuiva, hapokas, kevyen herukkainen, metsämansikkainen, sitruksinen, hennon yrttinen
SopiiNautittavaksi: seurustelujuomana, salaatit ja kasvisruoka, rasvainen kala, kana ja kalkkuna,
url: http://www.alko.fi/tuotteet/444358/
ArvosteluMika: Tuoksu on kirpeän punaherukkainen. Viinin ensituntuma on melko kuiva ja vahvasti happaman sitruksinen, jopa hieman pistävä. Jälkimaussa nousee kuitenkin esiin viinin marjaisuus, erityisesti punaherukka, ja viinin maku pehmenee. Jälkimaku on happamahko, mutta tasapainoisempi kuin ensivaikutelma. Viini sopi mielestäni erityisen hyvin broilerisalaatin kanssa, ei ehkä niinkään lohen kanssa. Toimii hyvin myös kuivana seurustelujuomana.
ArvosteluSalla: Tuoksu on pehmeä. Viinin maut ovat makeita ja marjaisia, mutta itse viini on kuitenkin kuiva, mistä muodostuu mielenkiintoinen kokonaiskuva. Mielestäni on sopinut hyvin niin lohen, broilerin kuin kasvisruokienkin kanssa sekä myös seurustelujuomana.
Arvosana: 3.25 M 3.75 S

VIINI: DNA Murviedro Fashion Rosa Fashion
Päivämäärä: 23.9.2017
Maa: Espanja
Hinta: 0 € (1.5 l)
Kuvaus: Raikas, pirteä, hedelmäinen, kypsän punamarjainen, hennon viheromenainen
SopiiNautittavaksi: aperitiivi, valkea liha, pasta ja riisi
url: https://murviedro.es/en/lista-vinos/dna-murviedro-fashion-rosa-fashion-eng
ArvosteluMika: Viinissä on mieto, mansikkainen mutta myös kirpakka tuoksu. Viinin ensivaikutelma on puolikuiva, miedosti hapan ja hennon mansikkainen. Maku on tasainen, joskin jälkimaussa nousee esiin hiukan enemmän happamuutta. Toivoisin viinin olevan hieman marjaisempi ja kenties myös aavistuksen verran makeampi. Toisaalta viini on kuitenkin kokonaisuutena miellyttävä ja helposti juotava. Maku on sen verran neutraali, että tämä luultavasti sopii kohtalaisen hyvin eri tyyppisten ruokien kanssa, aina makeista jälkiruuista kanaan ja kalaan asti. Varsin tasapaksu rosee, joka ei yllä suosikiksi, mutta ei myöskään ole huono.
ArvosteluSalla: Viini on väriltään mansikkaisen punainen. Tuoksu on makea ja marjainen, kuten myös maku. Maussa on myös raikasta kirpeyttä. Kypsät ja makeat punamarjat, etenkin mansikka ja punaherukka, dominoivat makua. Jälkimaussa nousee esiin myös aavistus happamuutta, mutta ei liialti. Miellyttävä marjainen maku viipyilee suussa vielä pitkään nielaisun jälkeen. Kokonaisuus on aika tasapaksu – sellainen perushyvä.
Arvosana: 3.5 S 3 M

VIINI: Filarino Sangiovese Rosé 2017
Päivämäärä: 13.2.2019
Maa: Italia
Hinta: 30.99 € (3 l)
Kuvaus: Kuiva, keskihapokas, metsämarjainen, sitruksinen, kirsikkainen, mansikkainen
SopiiNautittavaksi: seurustelujuomana, noutopöytä, pikkusuolaiset, tapas ja antipasti
url: https://www.alko.fi/tuotteet/486078/
ArvosteluMika: Viinin tuoksu on varsin mieto, pirskahtelevan sitruksinen ja kepeän mansikkainen. Ensivaikutelma mausta on yllättävän kuiva, varsin hapokas ja hivenen raparperinen. Maku on tasainen ja siitä on vaikea erottaa yksittäisiä makuja. Tämä on mielestäni roseeviiniksi keskivertoa selvästi kuivempi ja hapokkaampi, ja maultaan lähempänä kuivaa valkoviiniä, jossa on hieman tavallista enemmän marjaisuutta. Fillarino sopinee hyvin ruokaviiniksi, esimerkiksi kalan kanssa, mutta seurusteluviininä tämä on melko keskinkertainen.
ArvosteluSalla: Tuoksussa on pehmeää kirpakkuutta ja punamarjojen makeutta. Maussa tuntuu ensimmäisenä raikas mansikkaisuus, ja jälkimakua kohden esiin nousee myös kuivaa mineraalisuutta. Jälkimaku on melkeinpä vetinen. Kokonaisuus on melko tasainen ja tasapainoinen. Uskoisin tämän käyvän monenlaisten kevyempien ruokien kumppaniksi, ja seurustelujuomana se on melko mutkaton ja huomiota herättämätön.
Arvosana: 3.5 S 3 M

VIINI: Gassier Coteaux d'Aix-en-Provence Organic 2017 
Päivämäärä: 20.12.2018
Maa: Ranska
Hinta: 35 € (2.25 l)
Kuvaus: Kuiva, hapokas, vadelmainen, sitruksinen, kevyen mansikkainen, hennon punaherukkainen
SopiiNautittavaksi: salaatit ja kasvisruoka, seurustelujuomana, äyriäiset, rasvainen kala
url: https://www.alko.fi/tuotteet/475808
ArvosteluMika: Viinin tuoksu on kirpakan vadelmainen, mutta siinä on myös aavistus mansikkaista makeutta. Ensivaikutelma mausta on yllättävän mineraalinen ja hapokas, mutta toisaalta maku on myös pehmeän mansikkainen. Viini on selvästi kuiva, mutta kuitenkin samalla miellyttävän kepeä, marjainen ja ilmava. Viini jättää kirpakan ja melko mineraalisen jälkimaun. Kokonaisuutena mielenkiintoinen viini, joka toimii varsin hyvin paljaaltaan, mutta on kenties parhaimmillaan ruuan kumppanina.
ArvosteluSalla: Viinissä on mieto ja raikas marjainen tuoksu. Maussa on kirpeyttä ja hapokkuutta, ja viinistä jää melko kuiva suutuntuma. Viini on mielenkiintoinen yhdistelmä marjaista kepeyttä ja kuivaa mineraalisuutta. Se toimii erinomaisesti lohen kanssa ja onkin mielestäni parhaimmillaan ruokajuomana, vaikkakin se on myös ihan kelpo seurustelujuoma.
Arvosana: 4 M 4.25 S

VIINI: Mateus Rosé
Päivämäärä: 7.2.2017
Maa: Portugali
Hinta: 7.99 € (0.75 l)
Kuvaus: Puolikuiva, hapokas, marjainen, mausteinen, kevyen yrttinen, pirskahteleva
SopiiNautittavaksi: seurustelujuomana, salaatit ja kasvisruoka, pikkusuolaiset, noutopöytä
url: https://www.alko.fi/tuotteet/007161/
ArvosteluMika: Tuoksu on mieto, hiukan hapan ja kirpakka. Ensivaikutelma mausta on kuivakka ja hennon mansikkainen. Hetken päästä makuun kehittyy myös hieman makeutta. Viini on vähähappoinen, ja sen jälkimaku on jonkin verran hapan. Kokonaisuutena viini on melko miedon makuinen, ei kovin marjainen, kuivakka ja happamahko. Perushyvä seurusteluviini
ArvosteluSalla: Tämä on yksi luottoroseeviineistäni, mutta siitä ei ole tullut aiemmin kirjoitettua. Alkujaan pullon muoto kiinnitti huomioni. Viinin tuoksu on mieto, ja maussa on raikasta marjaisuutta sekä hapokkuutta. Maukas mutta melko yksinkertainen rosee.
Arvosana: 3.25 M 3.75 S

VIINI: Peñascal Rosado
Päivämäärä: 1.11.2014
Maa: Espanja
Hinta: 8.22 € (0.75 l)
Kuvaus: Puolikuiva, keskihapokas, pirskahteleva, mansikkainen, vadelmainen
SopiiNautittavaksi: pizzat ja pikkulämpimät, salaatit ja kasvisruoka, kana ja kalkkuna, seurustelujuomana
url: http://www.alko.fi/tuotteet/007123/
ArvosteluSalla: Tuoksu on makean marjainen, ja maku on erittäin pehmeä ja miellyttävä. Ihanteellinen seurustelujuoma, mutta käy varmasti hyvin myös kevyen purtavan kanssa. Luonnonkorkista tulee vähän miinusta sen hankaluuden takia, mutta toisaalta viini on niin herkullinen, että kyllä sen nautiskelun eteen voi nähdä vähän vaivaakin. Nousi kyllä omien suosikkien joukkoon heti ensisiemauksella.
ArvosteluMika: Päällimmäisenä viinin tuoksussa nousee esiin mansikkaisuus ja kenties hieman kirpakkuutta. Ensivaikutelma on melko tasaisen makuinen ja yllättävän kuiva. Myös tuoksussa esiin noussut mansikkaisuus on maussa paljon odotettua miedompi. Kuvailisin viiniä enemmänkin happamaksi kuin marjaisen raikkaaksi. Toisaalta kuitenkin puolikkaan lasin jälkeen viinin happamuus ja kovuus alkaa helpottumaan, ja viini on jo selvästi helpommin juotava kuin ensipuraisulla. Kaiken kaikkiaan varsin miellyttävä, kuivahko roseeviini.
Arvosana: 3.75 M 4.5 S

VIINI: Pluma Vinho Verde Rosé 2015
Päivämäärä: 12.5.2016
Maa: Portugali
Hinta: 7.98 € (0.75 l)
Kuvaus: Kuiva, hapokas, mansikkainen, vadelmainen, sitruksinen, raikas, pirskahteleva.
SopiiNautittavaksi: pizzat ja pikkulämpimät, salaatit ja kasvisruoka, kana ja kalkkuna, seurustelujuomana
url: http://www.alko.fi/tuotteet/423597/
ArvosteluSalla: Väri on kauniin punerva, ja viinissä on paljon sieviä pikku kuplia. Tuoksu on hennon marjainen. Ensimaussa tuntuu sitruunan kirpeys ja jälkimaussa taas mansikan makeus. Kokonaisuutena maku on oikein miellyttävä. Viini maistuu kevyeltä ja raikkaalta, ja se toimii varsin hyvin paljaaltaankin. Varmasti oiva valinta esimerkiksi kesäiselle piknikille.
Arvosana: 4 S

VIINI: Rosé Chantal
Päivämäärä: 25.7.2019
Maa: Ranska
Hinta: 32.99 € (3 l)
Kuvaus: Kuiva, keskihapokas, mansikkainen, kevyen punaherukkainen, mausteinen
SopiiNautittavaksi: seurustelujuomana, salaatit ja kasvisruoka, pikkusuolaiset, noutopöytä
url: http://www.alko.fi/tuotteet/485368
ArvosteluMika: Ensivaikutelma viinin tuoksusta on kuivan ruusuinen, mutta tuoksu on kokonaisuutena mieto. Ensivaikutelma on hyvin kuiva, vahvasti hapokas ja voimakkaan mineraalinen. Jälkimaussa esiin nousee hienoista mansikkaisuutta, mutta kokonaisvaikutelma on silti tasaisen kuiva ja hapokas. En löydä viinistä juuri lainkaan marjaisuutta. Maku on suorastaan pistävän terävä, joskin se pehmenee hiukan muutaman kulauksen jälkeen. Tämä on mielestäni melko vaikeasti juotava seurusteluviininä, ja saattaisi toimia paremmin ruokaviininä.
ArvosteluSalla: Tuoksu on hyvin vahvan mansikkahilloinen; siinä tuntuu sekä makeutta että täyteläisyyttä. Maku on hyvin tasapainoinen sekoitus kuivuutta ja makeutta sekä mineraalisutta ja marjaisuutta, ja kokonaisuus on todella miellyttävä ja erinomainen. Kuivuutensa ansiosta viini sopii varmasti hyvin ruokaviiniksi, mutta se on myös tarpeeksi kevyt pelkästään seurustelutarkoituksiin. Viinin tuoksussa tuntui hilloisuutta, mutta mausta se onneksi puuttuu.
Arvosana: 4.75 S 1.75 M

VIINI: Sunnywine Rosé 2017
Päivämäärä: 26.6.2018
Maa: Espanja
Hinta: 15.98 € (1.5 l)
Kuvaus: Puolikuiva, keskihapokas, kuningatarhilloinen, mansikkainen, kevyen karpaloinen, mausteinen
SopiiNautittavaksi: seurustelujuomana, salaatit ja kasvisruoka, marjat ja hedelmät, pikkusuolaiset
url: https://www.alko.fi/tuotteet/433298/
ArvosteluMika: Viinin tuoksu on makean raparperinen mutta myös jonkin verran hapan. Ensivaikutelma mausta on tasainen, keskihapokas ja hennon raparperinen. Viini on puolikuiva ja jonkin verran marjainen, mutta siinä ei kuitenkaan ole paljoa makeutta. Tämä ei myöskään mielestäni ole yhtä raikas kuin roseeviinit tyypillisesti ovat. Kokonaisuutena viini on marjaisa mutta ei mehumainen vaan kohtalaisen hapan viini. Viini toimisi todennäköisesti hyvin ruuan kanssa, mutta ei ole huono paljaaltaankaan. Tämä ei kuitenkaan ole aivan tyypillinen erittäin helposti juotava roseeviini.
ArvosteluSalla: Tuoksussa on happamuutta mutta myös makeutta; en osaa oikein sanoa, miltä se varsinaisesti tuoksuu. Myös maussa on sekä happamuutta että makeutta, jotka ovat miellyttävästi tasapainossa. Viini tuntuu kuitenkin keskivertoroseeviiniä kuivemmalta. Maussa tuntuu mansikkaisuutta sekä kirpakkuutta. Kokonaisvaikutelma on kuitenkin kuivahko ja happamahkon marjainen. Viini on ihan ok mutta ei mikään varsinainen suosikkini roseeviineistä.
Arvosana: 3.25 M 3 S

VIINI: Tarapacá Casa Riva Rosé 2016
Päivämäärä: 9.10.2016
Maa: Chile
Hinta: 7.98 € (0.75 l)
Kuvaus: Kuiva, hapokas, punaherukkainen, vadelmainen, hedelmäkarkkinen, kevyen yrttinen
SopiiNautittavaksi: kana ja kalkkuna, noutopöytä, salaatit ja kasvisruoka, seurustelujuomana
url: http://www.alko.fi/tuotteet/461497/ 
ArvosteluMika: Tuoksu on kirpakan sitruksinen, hapan ja hiukan mineraalinen. Ensivaikutelmassa esiin nousevat keskivahva happamuus ja sen kontrastina hedelmäkarkkisuus. Viini jättää melko happaman ja hiukan kuivan jälkimaun. Ensimaistelun jälkeen hedelmäkarkkisuus on hävinnyt mausta ja jäljelle on jäänyt melko tasainen, happamahko ja hieman kuiva kokonaisuus. Viinissä oli mielenkiintoinen ja vivahteikas ensimaku, mutta valitettavasti se tasaantui nopeasti ja muuttui suorastaan tylsäksi viiniä enemmän maisteltaessa.
ArvosteluSalla: Viinin tuoksu on erikoinen ja vaikeasti kuvailtava. Viini ei myöskään maistu tyypilliseltä roseeviiniltä: kuivuus iskee vastaan heti ensimaussa, kuten myös punaherukoiden hapan kirpakkuus, ja maku pehmenee vasta loppua kohden. Punaherukkaisuus kuitenkin säilyy. Kokonaisuutena viini on hieman hankala, ja se oli mielestäni parempi ruoka- kuin seurustelujuomana.
Arvosana: 2.25 M 3 S

VIINI: Terra Andina Lovely Rosé 2015
Päivämäärä: 21.8.2016
Maa: Chile
Hinta: 8.98 € (0.75 l)
Kuvaus: Kuiva, hapokas, metsämarjainen, vadelmainen, herukkainen, mausteinen
SopiiNautittavaksi: seurustelujuomana, tapas ja antipasti, noutopöytä, pikkusuolaiset
url: http://www.alko.fi/tuotteet/499267/
ArvosteluMika: Runsas dynaatti on neutraloinut hajuaistin. Ensimaku on kuiva, varsin hapan sekä melko kirpakka. Jälkimaussa nousee esiin herukkaisuus ja hento marjaisuus. Tämä ei mielestäni ole kovinkaan marjaisa roseeviini, vaan pääasiassa kuiva ja hapan. Näin ollen tämä ei ehkä ole parhaimmillaan seurustelujuomana, mutta toimii hyvin ainakin mausteisen broileriruuan kanssa. Kuvittelisin, että tämä sopisi hyvin itämaisen ruuan tai vaikkapa lohen kanssa. Toisaalta näin pienen totuttelun jälkeen (kaksi lasillista) viinin kuivuuteen ja happamuuteen on kerennyt tottua, ja miellyttävä marjaisa jälkimaku alkaa nousta paremmin esiin. Kokeilisin tätä myös vahvojen juustojen kaverina. Kokonaisuutena hyvä, joskin tavallista vähemmän marjaisa ja raikas roseeviini.
ArvosteluSalla: Raikas ja hieman kirpakka punaherukkainen tuoksu. Herukka tuntuu vahvasti myös maussa. Viini on aika epätavallinen roseeviiniksi; yleensä roseeviinien makua dominoivat makeat punaiset marjat, mutta tässä ei esiinny niinkään makeutta vaan enemmän kirpakkuutta. Viinin kuivuus toki vaikuttaa myös siihen, että viini tuntuu epätavalliselta. Viinin maku pehmenee loppua kohden, ja se on ihan miellyttävän makuinen. Viini sopi oikein hyvin broileripastan kanssa, mutta seurustelutarkoituksiin valitsisin kuitenkin ehkä hieman vähemmän kuivan roseen.
Arvosana: 3.25 M 3.75 S

VIINI: Torres San Valentin Rose 2015
Päivämäärä: 19.5.2016
Maa: Espanja
Hinta: 29.90 € (3 l)
Kuvaus: Puolikuiva, keskihapokas, vadelmainen, punaherukkainen, kevyen mansikkainen, hennon 	mausteinen
SopiiNautittavaksi: seurustelujuomana, salaatit ja kasvisruoka, kana ja kalkkuna, tapas ja antipasti
url: http://www.alko.fi/tuotteet/496128/
ArvosteluMika: Viinissä on mieto, kuivan mansikkainen tuoksu. Ensivaikutelmaltaan viini on puolikuiva ja miedon hapokas, mutta jälkimaussa nousee esiin myös hieman marjaisaa makeutta. Viini on hyvin tasaisen makuinen. Jälkimaku on hieman hapan. Viini ei mielestäni ole kovin marjaisan makuinen, vaan enemmänkin kuiva ja kirpakka. Kokonaisuutena viini on mielestäni positiivisen neutraalin makuinen ja sopii varmasti moneen yhteyteen; se on kuitenkin kenties parhaimmillaan seurustelujuomana tai pikkupurtavan kanssa.
ArvosteluSalla: Mieto, makeahko tuoksu. Maussa tuntuu sekä punaherukan kirpakkuus että vadelman makeus. Viini on tasapainoinen ja miellyttävä.
Arvosana: 3 M 3.5 S

VIINI: Torres San Valentin Rose 2017
Päivämäärä: 8.3.2019
Maa: Espanja
Hinta: 33.99 € (3 l)
Kuvaus: Puolikuiva, keskihapokas, vadelmainen, punaherukkainen, mansikkainen, mausteinen
SopiiNautittavaksi: seurustelujuomana, salaatit ja kasvisruoka, kana ja kalkkuna, noutopöytä
url: http://www.alko.fi/tuotteet/496128/
ArvosteluMika: Tuoksu on kirpakka ja raikas ja siinä nousee esiin kuivaa vadelmaisuutta ja hivenen sitruksisuutta. Ensivaikutelma mausta on kuivahko ja kirpakka. Viini ei ole kovinkaan marjainen, vaan varsin kuiva ja hapokas. Marjoista olen maistavinani lähinnä karviaista ja kenties aavistuksen mansikkaa. Jälkimaussa on vahvaa yrttisyyttä. Viinin maku voisi olla vähän pehmeämpi, sillä nyt se on jopa pistävän mineraalinen.
ArvosteluSalla: Viinin tuoksu on raikas, kirpeä ja mansikkainen. Maku on melko mineraalinen, mutta siinä on kuitenkin myös makeutta ja pehmeyttä. Makea mansikka ja kirpeämpi punaherukka tasapainottelevat viinissä miellyttävästi. Kokonaisvaikutelma on mineraalinen, raikas mutta yrttinen sekä punamarjainen. Tämä kävisi hyvin esimerkiksi raikkaan kanasalaatin kumppaniksi.
Arvosana: 2 M 3.5 S

VIINI: Woodie Rose 2017
Päivämäärä: 3.2.2018
Maa: Australia
Hinta: 9.52 € (1 l)
Kuvaus: Kuiva, vähän hapokas, kypsän mansikkainen, kevyen kirsikkainen, mausteinen
SopiiNautittavaksi: seurustelujuomana, salaatit ja kasvisruoka, pikkusuolaiset, tapas ja antipasti
url: https://www.alko.fi/tuotteet/490728
ArvosteluMika: Viini on väriltään haalean pinkki. Viinissä on miellyttävä, hennon mansikkainen tuoksu, jossa on myös hiukan kirpeyttä. Ensivaikutelma mausta on varsin kuiva, ei kovinkaan makea ja hiukan hapan. Ensimaun jälkeen viiniin kehittyy mansikkaisuutta ja raparperia. Maku jää hieman vetiseksi. Viini jättää suuhun miedon ja hiukan happaman jälkimaun. Kokonaisuutena viini on kevyt ja hieman vaatimaton. Se voisi sopia hyvin jonkin raikkaan ja kevyen ruuan kanssa, mutta paljaaltaan siinä saisi olla hiukan enemmän makua.
ArvosteluSalla: Viini on mansikkamehunväristä. Tuoksu on makean mansikkainen ja raikas. Maku on kuivahko ja miellyttävän mansikkainen. Kuivuusaste on mielestäni juuri sopiva. Jälkimaussa esiin nousee hieman enemmän happamuutta. Maku on tasainen ja mieto, ja kokonaisuutena viini on aika mutkaton. Toimii hyvin seurustelujuomana mutta käy varmasti myös kevyiden ruokien kanssa.
Arvosana: 2.25 M 3.5 S

VIINI: Montalto Passivento Rosato 2018
Päivämäärä: 14.2.2020
Maa: Italia
Hinta: 10.99 € (0.75 l)
Kuvaus: Makea, hapokas, villivadelmainen, metsämansikkainen, sitruksinen, kevyen kirsikkainen
SopiiNautittavaksi: seurustelujuoma, salaatit ja kasvisruoka, itämainen ruoka, kana ja kalkkuna
url: https://www.alko.fi/tuotteet/403687
ArvosteluMika: Tuoksu on vahvan sitruksinen ja mansikkainen. Lisäksi viinin tuoksu tuo mieleen vastaleikatun nurmikon. Ensivaikutelma mausta on yllättävän hapokas ja mineraalinen. Makuun kehittyy kuitenkin nopeasti myös runsaasti makeutta, mikä tuo mielenkiintoisen kontrastin hapokkuuden kanssa. Maku on aluksi melko terävä, mutta pehmenee pian, jolloin viinin pehmeä mansikkaisuus nousee esiin. Viinin jälkimaku on pehmeä ja kevyen mansikkainen. Tämä on mielestäni selkeästi enemmän seurustelu- kuin ruokaviini, ja seurustelujuomana viini on erinomainen. Viini on helposti juotava mutta kuitenkin vivahteikas, eikä pelkkä kaatoviini.
ArvosteluSalla: Viinin tuoksu on mieto ja makean mansikkainen mutta myös hivenen kirpakka. Viinin maku on pehmeä, makean mansikkainen ja miellyttävän kesäinen. Jälkimaun mieto sitruunaisuus tuo viiniin mukavasti kontrastia, mutta kokonaisvaikutelma on varsin pehmeä ja makea. Erittäin miellyttävä seurusteluviini.
Arvosana: 3.75 S 4.5 M

VIINI: Woodie Rose 2018
Päivämäärä: 11.4.2020
Maa: Australia
Hinta: 29.99 € (3 l)
Kuvaus: Kuiva, keskihapokas, kirsikkainen, metsämansikkainen, kevyen vadelmahilloinen, hennon yrttinen
SopiiNautittavaksi: seurustelujuoma, porsas, kana ja kalkkuna, rasvainen kala
url: https://www.alko.fi/tuotteet/487628
ArvosteluMika: Tuoksussa tuntuu mansikkaisuutta ja raparperisuutta. Maku on kuiva mutta lempeän mansikkainen sekä lisäksi kirpakka ja jonkin verran hapokas. Mansikkaisuus ja kuivuus ovat mielenkiintoinen yhdistelmä, sillä mansikkaiset viinit ovat tyypillisesti tätä makeampia. Tämä on oikein hyvä seurusteluviini. Se voisi sopia myös jonkin broileriruoan kumppaniksi.
ArvosteluSalla: Raikas, hieman kirpakka ja vahvan mansikkainen tuoksu. Ensimaussa tuntuu mansikan makeus, jonka alta kuitenkin pian puskee läpi viinin kuivuus. Jälkimaussa tuntuu myös aavistus yrttisyyttä. Kokonaisuus on tasapainoinen mutta ei missään nimessä tylsä, ja se sopii erittäin hyvin etenkin seurustelujuomaksi.
Arvosana: 3.5 M S
